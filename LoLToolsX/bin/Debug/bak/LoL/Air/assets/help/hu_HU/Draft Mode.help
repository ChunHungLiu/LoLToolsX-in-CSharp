Draft mód
<font color='#0099ff' size='18'>Draft mód</font><br><br><p>A rangsorolt játékokban a Draft mód a hősök kiválasztásának egy sajátos formája a csapatok számára. A Draft mód a gyakorlójátékokban is elérhető, a játék típusát a gyakorlójáték létrehozására szolgáló képernyőn választhatod ki.</p><br><p>Draft módban a hősök kiválasztása teljesen másképp zajlik, mint a Normál játékmódban.</p><br><font color='#0099ff' size='15'>A csapatkapitány</font><br><p>Minden csapat rendelkezik egy kijelölt csapatkapitánnyal. A rangsorolt játékoknál az előre összeállított 5v5 és 3v3 felállás esetében a csapatmeghívásokat kezdeményező játékos a kapitány. Az egyéni 5v5 rangsorolt játékokban a csapat legmagasabb Elo-pontszámával rendelkező játékosa lesz a kapitány.</p><br><font color='#0099ff' size='15'>Hősök kitiltása</font><br><p>Minden csapatkapitány kiválaszthat két hőst, amelyeket általánosan ki szeretne tiltani a mérkőzésből. Az „általános kitiltás” azt jelenti, hogy egyik játékos sem választhatja az adott hőst a kiválasztási folyamat során, bármelyik csapatban is legyen. A tiltások kijelölése 1:2:1 formában történik, vagyis az első csapat jelöl meg egy kitiltandó hőst, majd a második csapat kettőt, végül az első csapat ismét egyet.</p><br><font color='#0099ff' size='15'>A hősök kiválasztása</font><br><p>A kitiltás után a csapatok felváltva választhatják ki a hőseiket a következő meccshez. Draft módban azonnal látni lehet, hogy az ellenfél csapatának egy-egy tagja melyik hős mellett döntött. Ez lehetővé teszi, hogy amikor a hősválasztásnál rád kerül a sor, az ellenfél lépésére reagálva stratégiai alapon mérlegelj. A hős kiválasztásának folyamata 1:2:2:2:2:1 illetve 1:2:2:1 formában történik az 5v5 és a 3v3 játékok esetén. Így az első csapat egy hőst választ, a második kettőt, majd az első is kettőt és így tovább.</p><br><font color='#0099ff' size='15'>A hősöd kiválasztása</font><br><p>Amikor rád kerül a sor a hős kiválasztásában, a portréképed narancssárga színnel emelődik ki. Készülj fel előre a helyzetre, mert korlátozott idő áll a rendelkezésedre, hogy kiválaszd, melyik hőst szeretnéd. Ha az idő lejárta előtt sikerül döntésre jutnod, a 'Véglegesítés' gombra kattintva továbbléptetheted a kört a következő játékoshoz, azonban ezután már nem tudsz visszalépni.</p>