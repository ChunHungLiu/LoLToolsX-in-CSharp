Draftový režim
<font color='#0099ff' size='18'>Draftový režim</font><br><br><p>Draftový režim je speciální způsob, jakým si týmy v hodnocených hrách volí své šampiony. Draftový režim je dostupný také při cvičných zápasech. Chceš-li jej aktivovat, nastav při zakládání cvičného zápasu typ hry na 'Draftový režim'.</p><br><p>V draftovém režimu probíhá výběr šampiona zcela jinak než v normální hře.</p><br><font color='#0099ff' size='15'>Kapitáni týmů</font><br><p>Každý tým má svého kapitána. V případě hodnocených her s připravenými týmy 5v5 a 3v3 je jím ten, kdo tým svolal. V sólových hodnocených hrách 5v5 je za kapitána týmu zvolen hráč s nejvyšším Elo.</p><br><font color='#0099ff' size='15'>Zakazování šampionů</font><br><p>Oba kapitáni zvolí dva šampiony, jejichž použití chtějí pro daný zápas zcela zakázat. „Celkový zákaz“ znamená, že si daného šampiona nemůže zvolit žádný hráč bez ohledu na to, v jakém týmu se nachází. Zakazování šampionů probíhá stylem 1:2:1, takže nejprve si první tým zvolí jednoho šampiona, kterého chce z výběru vyřadit, druhé družstvo následně označí dva a první tým pak vyřadí posledního šampiona.</p><br><font color='#0099ff' size='15'>Draftování šampionů</font><br><p>Po rozhodnutí, která čtveřice šampionů dostane zákaz, si oba týmy postupně vybírají šampiony, s nimiž nastoupí do zápasu. V draftovém režimu okamžitě vidíš, koho si do svých řad zvolili protivníci. Svůj výběr tak můžeš strategicky uzpůsobit v reakci na soupeřovo rozhodnutí. Vybírání šampionů probíhá v zápasech 5v5 stylem 1:2:2:2:2:1, v případě her 3v3 způsobem 1:2:2:1. To znamená, že první tým si volí jednoho šampiona, druhý si vybírá dva, poté první také dva a tak dále.</p><br><font color='#0099ff' size='15'>Výběr tvého šampiona</font><br><p>Až se dostaneš při volbě na řadu, objeví se u tvého portrétu oranžový rámeček. Buď v pohotovosti, protože na výběr šampiona máš jen omezený čas. Jestliže se rozhodneš ještě před vypršením časového limitu, můžeš stisknout tlačítko 'Potvrdit výběr' a předat tak tah dalšímu hráči v řadě. Jakmile však svého šampiona potvrdíš, už to nemůžeš vzít zpět.</p>